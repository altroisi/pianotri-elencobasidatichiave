Obiettivi
=========

Per ciascuna base di dati / dataset chiave individuata in Sezione `Elenco basi di dati chiave <elencobasidati.html>`__ si identificano i seguenti obiettivi da raggiungere nel corso del 2017.


.. note::
  **Obiettivo 1:** Al fine di valorizzare i dati identificati, essi saranno “ingestionati” all'interno del Data & Analytics Framework (DAF).

Per raggiungere questo obiettivo, AgID e il Team Digitale:

  + coordineranno le attività di contatto con le amministrazioni coinvolte nelle basi di dati, come precedentemente individuate;
  + individueranno i meccanismi necessari per l'interfacciamento tra le basi di dati e il DAF;
  + effettueranno l'ingestione dei dati nel DAF.


.. note::
  **Obiettivo 2:** Attraverso il DAF, i dati saranno resi disponibili secondo il paradigma open data.

Ove i dati non siano ancora stati resi disponibili come open data da parte degli enti coinvolti ed elencati in Sezione `Elenco basi di dati chiave <elencobasidati.html>`__, essi saranno:

  + resi disponibili gratuitamente;
  + liberamente accessibili mediante download in bulk e mediante API, senza richieste specifiche di autenticazione per l'accesso ai dati;
  + in formato aperto machine-readable;
  + resi disponibili secondo i termini della licenza raccomandata nelle `linee guida per la valorizzazione del patrimonio informativo pubblico <http://www.dati.gov.it/sites/default/files/LG2016_0.pdf>`__;
  + inclusi nel catalogo nazionale dei dati.

.. note::
  **Obiettivo 3:** I dati saranno corredati di API per consentire una loro diretta interrogazione.

Le API saranno rese disponibili secondo quanto previsto dal nuovo `“modello di interoperabilità” <https://pianotriennale-ict.readthedocs.io/it/latest/doc/05_modello-di-interoperabilita.html>`__ descritto nel Piano Triennale per l'Informatica nella PA (2017-2019).

.. note::
  **Obiettivo 4:** I dati saranno descritti secondo modelli/ontologie e vocabolari controllati condivisi, ove possibile allineati con altri esistenti a livello europeo e nel Web. I metadati generali associati ai dati seguiranno le specifiche del `profilo di metadazione DCAT-AP_IT <https://linee-guida-cataloghi-dati-profilo-dcat-ap-it.readthedocs.io/it/latest/dcat-ap_it.html>`__.

Per raggiungere questo obiettivo:

  + alcuni modelli/ontologie e vocabolari controllati saranno creati appositamente;
  + i modelli/ontologie creati e quelli già esistenti che possono essere riutilizzati saranno resi disponibili mediante apposito `registro <https://pianotriennale-ict.readthedocs.io/it/latest/doc/04_infrastrutture-immateriali.html#id38>`__ da sviluppare, come indicato nel piano triennale per l'informatica nelal PA 2017-2019.

.. note::
  **Obiettivo 5:** Attraverso il DAF, i dati saranno costantemente monitorati in collaborazione con le amministrazioni coinvolte nella loro apertura.

Grazie a specifiche funzionalità del DAF:

  + saranno individuati indicatori per misurare la loro qualità, incluso il loro costante aggiornamento nel tempo;
  + saranno monitorati possibili riutilizzi dei dati stessi da parte della collettività.
