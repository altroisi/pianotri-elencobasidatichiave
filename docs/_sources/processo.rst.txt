Processo di individuazione delle basi di dati chiave
====================================================

Il processo di individuazione delle basi di dati chiave di questo documento si è sviluppato grazie al lavoro congiunto sul tema dei dati aperti del Team per la Trasformazione Digitale (di seguito Team Digitale) e dell'Agenzia per l'Italia Digitale (AgID). In particolare, il processo si è avviato principalmente nell'ambito di una task force istituita e coordinata dal Team Digitale e l'AgID. La task force, chiamata “#DatiPubblici Task Force”, è composta da amministrazioni locali, sia regionali che comunali, particolarmente attive da diversi anni nell'ambito open data. `L'Appendice I <appendice.html>`__ elenca le amministrazioni coinvolte nella task force).

Ulteriori basi di dati chiave sono state individuate anche attraverso collaborazioni dirette con un insieme ristretto di amministrazioni centrali (principalmente Ministeri e Agenzie) nel contesto dello sviluppo del `Data & Analytics Framework (DAF) <https://pianotriennale-ict.readthedocs.io/it/latest/doc/09_data-analytics-framework.html>`__.

.. figure:: _images/Figure2.png
   :alt: Figura 3: Individuazione basi di dati chiave: governance
   :width: 70%
   :align: center

   Figura 3: Individuazione basi di dati chiave: governance

Il processo ha prima identificato macro ambiti di riferimento (o domini) e in seguito, all'interno di questi, le basi di dati chiave. La scelta dei macro ambiti e delle relative basi di dati chiave è avvenuta tenendo conto dei seguenti fattori:

 + specifiche richieste di tipologie di dati da parte della collettività, anche pervenute in contesti come l'OGP e in precedenti consultazioni pubbliche dell'AgID;
 + disponibilità di modelli di dati già predisposti dalle amministrazioni;
 + supporto a specifiche politiche di sviluppo nazionali (e.g., piano strategico del turismo) e a iniziative internazionali (e.g., OGP);
 + predisposizione per lo studio di fenomeni complessi su scala nazionale;
 + disponibilità dei dati da parte dei relativi titolari per l'apertura secondo tutti i principi cardine dell'open data (i.e., download in bulk, gratuità, formato aperto machine-readable, licenza aperta,  minor aggregazione possibile).
